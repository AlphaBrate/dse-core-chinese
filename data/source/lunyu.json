{
  "title": "論仁、論孝、論君子",
  "author": "孔子（及弟子）",
  "content": [
    {
      "source": "子曰：「不仁者，不可以久處約，不可以長處樂。仁者安仁，知者利仁。」",
      "translation": {
        "word": ["約：窮困的環境", "安仁：安於仁道", "知：通「智」，聰明人", "利仁：認識到仁德對己有利而實行之"],
        "sentence": "孔子說：「沒有仁德的人，不能長久處於窮困的境地，也不能長久處於安樂的境地。仁者安於仁道，聰明人則認識到仁德對自己有利而實行之。」"
      }
    },
    {
      "source": "子曰：「富與貴，是人之所欲也；不以其道得之，不處也。貧與賤，是人之所惡也；不以其道得之，不去也。」",
      "translation": {
        "word": ["道：正當的方法", "處：享有/接受", "惡：厭惡", "去：擺脫/逃避"],
        "sentence": "孔子說：「財富和地位是每個人都想要的；但不以正當的方法得到它，就不會享有。貧窮與卑賤是每個人都厭惡的；但不以正當的方法擺脫它，就不會逃避。」"
      }
    },
    {
      "source": "「君子去仁，惡乎成名？君子無終食之間違仁，造次必於是，顛沛必於是。」",
      "translation": {
        "word": ["去：拋棄", "惡乎：何以/怎樣", "終食之間：吃一頓飯的時間", "造次：匆忙/急促", "顛沛：窮困流離"],
        "sentence": "「君子拋棄了仁德，怎樣成就他的名聲呢？君子連吃一頓飯的時間都不會背離仁德，在匆忙急迫時必定堅守仁德，在窮困流離時也必定堅守仁德。」"
      }
    },
    {
      "source": "顏淵問仁。子曰：「克己復禮為仁。一日克己復禮，天下歸仁焉。為仁由己，而由人乎哉？」",
      "translation": {
        "word": ["克己：克制私欲", "復禮：回歸禮法", "歸：稱讚/歸往", "由：依靠"],
        "sentence": "顏淵問什麼是仁。孔子說：「克制私欲，使言行回歸禮法就是仁。一旦做到了，天下人人都會稱讚你是仁人。實行仁德要靠自己，難道要靠別人嗎？」"
      }
    },
    {
      "source": "顏淵曰：「請問其目。」子曰：「非禮勿視，非禮勿聽，非禮勿言，非禮勿動。」",
      "translation": {
        "word": ["目：細則/具體做法"],
        "sentence": "顏淵說：「請問具體的做法。」孔子說：「不合禮法的事不看，不合禮法的話不聽，不合禮法的話不說，不合禮法的事不做。」"
      }
    },
    {
      "source": "子曰：「志士仁人，無求生以害仁，有殺身以成仁。」",
      "translation": {
        "word": ["害：損害", "殺身：犧牲性命"],
        "sentence": "孔子說：「志向遠大的志士和有仁德的人，不會為了貪生怕死而損害仁德，只會犧牲性命來成就仁德。」"
      }
    },
    {
      "source": "孟武伯問孝。子曰：「父母唯其疾之憂。」",
      "translation": {
        "word": ["唯：只", "其：子女的", "疾：疾病"],
        "sentence": "孟武伯問什麼是孝。孔子說：「父母只為子女的疾病感到擔憂（意指子女除了疾病外，不讓父母憂慮其他事）。」"
      }
    },
    {
      "source": "子游問孝。子曰：「今之孝者，是謂能養。至於犬馬，皆能有養；不敬，何以別乎？」",
      "translation": {
        "word": ["養：供養/飼養", "別：區別"],
        "sentence": "子游問什麼是孝。孔子說：「現在所謂的孝子，只是說能供養父母。至於狗和馬都能得到人的飼養；如果對父母不心存敬意，那供養父母與飼養禽獸有什麼區別呢？」"
      }
    },
    {
      "source": "子曰：「事父母幾諫，見志不從，又敬不違，勞而不怨。」",
      "translation": {
        "word": ["幾諫：委婉勸諫", "不違：不違抗", "勞：憂勞/操勞"],
        "sentence": "孔子說：「侍奉父母，如果他們有錯要委婉勸諫；看到自己的心意沒被採納，仍然要恭敬而不違抗，為他們操勞而不怨恨。」"
      }
    },
    {
      "source": "子曰：「父母之年，不可不知也。一則以喜，一則以懼。」",
      "translation": {
        "word": ["知：記得", "喜：高興（父母長壽）", "懼：恐懼（父母衰老）"],
        "sentence": "孔子說：「父母的年齡不可不記得。一方面為他們長壽感到高興，一方面也為他們日漸衰老感到恐懼。」"
      }
    },
    {
      "source": "子曰：「君子不重則不威，學則不固。主忠信。無友不如己者。過則勿憚改。」",
      "translation": {
        "word": ["重：莊重", "威：威嚴", "固：鞏固/穩固", "友：結交朋友", "憚：害怕"],
        "sentence": "孔子說：「君子如果不莊重就沒有威嚴，所學的知識也不鞏固。做人要以忠信為主。不要結交在品德上不如自己的人。有了過錯不要害怕改正。」"
      }
    },
    {
      "source": "子曰：「君子坦蕩蕩，小人長戚戚。」",
      "translation": {
        "word": ["坦蕩蕩：心胸開闊坦蕩", "長：經常", "戚戚：憂愁恐懼"],
        "sentence": "孔子說：「君子心胸開闊坦蕩，小人則經常憂愁恐懼。」"
      }
    },
    {
      "source": "司馬牛問君子。子曰：「君子不憂不懼。」曰：「不憂不懼，斯謂之君子已乎？」子曰：「內省不疚，夫何憂何懼？」",
      "translation": {
        "word": ["斯：這", "已：同「矣」，了", "內省：自我反省", "疚：慚愧/痛苦"],
        "sentence": "司馬牛問什麼是君子。孔子說：「君子不憂愁、不恐懼。」司馬牛問：「不憂愁、不恐懼，這就叫君子了嗎？」孔子說：「自我反省而沒有慚愧，那還有什麼好憂愁恐懼的呢？」"
      }
    },
    {
      "source": "子曰：「君子成人之美，不成人之惡。小人反是。」",
      "translation": {
        "word": ["成人之美：成全別人的好事", "反是：與此相反"],
        "sentence": "孔子說：「君子成全別人的好事，不促成別人的壞事。小人則與此相反。」"
      }
    },
    {
      "source": "子曰：「君子恥其言而過其行。」",
      "translation": {
        "word": ["恥：以……為恥", "過：超過"],
        "sentence": "孔子說：「君子以說得多而做得少（話語超過行動）為恥。」"
      }
    },
    {
      "source": "子曰：「君子義以為質，禮以行之，孫以出之，信以成之。君子哉！」",
      "translation": {
        "word": ["義：道義", "質：本質/基礎", "孫：通「遜」，謙遜", "出：表達"],
        "sentence": "孔子說：「君子以道義為本質，按禮法來實行它，用謙遜的話語表達它，用誠信的態度完成它。這就是君子啊！」"
      }
    },
    {
      "source": "子曰：「君子病無能焉，不病人之不己知也。」",
      "translation": {
        "word": ["病：憂慮/擔心", "不己知：不了解自己"],
        "sentence": "孔子說：「君子擔心自己沒有能力，不擔心別人不了解自己。」"
      }
    },
    {
      "source": "子曰：「君子求諸己，小人求諸人。」",
      "translation": {
        "word": ["求諸己：要求自己/責備自己", "諸：之於"],
        "sentence": "孔子說：「君子事事要求自己，小人則事事要求別人。」"
      }
    }
  ]
}